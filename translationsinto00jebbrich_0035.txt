TJTHONUS.

heu senis hanc umbram, prius e terrestribus unum
quom specie florens et te dignante cubili,
dignabaris enim, quicquid sublime minatus
quin darer in superos adeo nil rebar abesse!
concilies, dixi, caelum mihi. blanda roganti
annuis: haud aliter terrae quoque plenior heres
largirique solet nec habere quod imputet illud.
sed rabiem explerunt ultrices acriter Horae
et stravere graves et mutavere terendo,
quodque necem citra poterant, deformis adessem
aeternae voluere iuventutique senectus
divinae divina, meae sacis ipse superstes.
num vel amor tanti, pulcerrima? sidere quanquam
dum loquor impendente, tuae duce lampadis albo,
su'ave coruscantes oculi miserantis obortis
stant lacrimis? absolve, precor, retro exime â€šdonum
cur velit humani generis transcendere quoquam

foedus homo aut sanctos ultra procedere fines?

19

