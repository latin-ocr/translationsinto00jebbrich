 

FROM ‘ATALANTA IN CALYDOM’

δόξαν μὲν ἐκτήσαντο, τῆς δ’ εὐδοξίας
θρέπτρ’ ἀντέδωκαν παντρόφου τ’ αὐγῇ θεοῦ
καὶ μητρὶ Γαίᾳ, χάρμα τοῖς πρὸς αἵματος
κήρυγμα δ’ εὐξένοισι πολύφημον δόμοις·
καὶ τῶνδ’ ἀείνως εὔχαρίς τ’ ἔχει λόγος
θέρει ξυναύλους εἷθ’ ἅλικλύστους πλάκας,
ἀγορῶν τε κύκλους ἀστιβεῖς τ’ ἐρημίας
ἐγχωρίων τε στόματα κσῖλλοθρῶν ἅμα.
λευκὸν δ’ ἰδοῦσι γῆρας εὖθ’ Ἀιδου σέβας
στέρνων παρηβήσασαν ἐξαμᾷ βίαν,

αἷμ’ ἐξαμαυρῶν ὄμμα δ’ ἀμβλωπὸν τιθείς,
γέρας τότ’ ἔστ’ ἄφθαρτον ἐξαφιγμένοις
κλεινὸν δι’ αἰῶν’ εὐφιλῆ τ’ ἀπαλλαγὴν
μακάρων τιν’ εἷς εὐῶπα τηλουρόν θ’ ἕδραν,
ἀνευρέτους ἀγνῶτος Ἑσπέρου γύας,

οὓς δὴ θέορτος αἰὲν ἅμφελίσσεται ’
ἀνήνεμος πλημμυρίς, οὐδ’ ἀελλόπους
λευκοπτέροις ῥιπαῖσιν ἔρχεται χιών,

οὐ σκηπτός, οὐκ ὀξεῖα ὃυσφημεῖ ψακάς,

οὐ καῦμ’ ἔφλεξε, πάντα δ’ εὐεστὼ τρέφει.

151

