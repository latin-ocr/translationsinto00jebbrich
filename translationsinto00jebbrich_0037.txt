TJTHONUS.

hic cunctis claudenda, hic clausa probabitur aetas.
intremuit zephyro nubes: hIemale meorum

nosco exul litus, senis incunabula nosco.

ecce tuo miror de vertice lumen oriri,

miror ab ambrosio non enarrabile collo,

miror rite novam sumentia pectora vitam.

iamque tepere genas sensim et splendescere cerno

instantis dulces oculos, necdum orbibus illi

astra hebetant plenis, necdum exultantia fervent

corda reposcentum sibi quae moderetur equorum,

effunduntque iubas ut opaca volumina currus

discutiat tenebrarum insultetque ignifer umbris.
en tua te quoties inter mea vota venustas

induit, expectans quid responsura moreris

deseror et lacrimis astans umector euntis.

21

quo lacrimis me usque exanimas ? quo me usque timentem

ne sit verum, angis, quod egeno lucis in aevo
nocte laborantum memini portendere famam,

ipsos, quae dederint, non posse resumere divos ?

hei mihi, quam non his oculis Tithonus inhaerens,

